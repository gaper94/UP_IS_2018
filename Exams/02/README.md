# Вариант 1:

## Задача 1
Да се напише функция, която по дадено положително реално число намира произведението на всички точни квадрати, които са по-малки или равни на това число.

`Пример:`

    9.1 -> 36 (1*4*9)

## Задача 2
Да се напише функция, която получава като параметър квадратна матрица с 4 стълба от реални числа, замества числата над главния диагонал с числата, които се получават при извикване на функцията от задача 1, и накрая проверява дали в новата матрица се среща числото k.

## Задача 3
Да се напише функция, която коригира дадено изречение по следния начин:
Ако първата буква е малка или след край на изречение (точка, запетая, ! или ?) следва малка буква, преобразува я в голяма;
Ако след такъв разделител (точка, запетая, ! или ?) няма интервал, добавя точно един интервал;
Нека се поддържат само изречения, написани с английски букви.
Функцията не трябва да връща нов низ, а да променя подадения й.

`Пример:`

        mlad myj na 70g tyrsi liubovta na jivota si.iziskvaniqta mi sa skromni: da e krasiva i da ima sobstven apartament!obadete se sega!
        -> Mlad myj na 70g tyrsi liubovta na jivota si. Iziskvaniqta mi sa skromni: da e krasiva i da ima sobstven apartament! Obadete se sega!

## Задача 4
Да се напише рекурсивна функция, която по даден целочислен масив връща указател към най-малкия негов елемент, който е по-малък с единица от елемента, който стои вдясно от него. Ако няма такъв елемент, функцията да връща NULL (или nullptr).

`Пример:`

       4 5 1 4 2 3 8 -> указател към 2.
       
`Пример:`

       5 1 3 -> NULL/nullptr.

**Нерекурсивни решения няма да се приемат.**



# Вариант 2:

## Задача 1 
Да се напише функция, която по дадено положително реално число намира сумата на всички факториели, които са по-малки или равни на това число.

`Пример:` 

        9.2 -> 10 (0!+1!+2!+3! = 1+1+2+6 = 10)

## Задача 2
Да се напише функция, която получава като параметър квадратна матрица 3x3 от реални числа, замества числата под главния диагонал (включително и него) с числата, които се получават при извикване на функцията от задача 1, и накрая проверява дали в новата матрица се среща дадено число k.

## Задача 3
Да се напише функция, която пооправя дадено изречение, написано на шльокавица, по следния начин:
Ако всички букви са главни, да се заменят с малки;
Ако някъде са използвани цифрите 4 или 6 и около тях има поне една английска буква, тези цифри да се заменят с “ch” и “sh” съответно. Ако някоя от тези букви е в началото на изречението или след “. “ (точка и интервал), да се заменят с “Ch” или “Sh”.
Функцията не трябва да връща нов низ, а да променя подадения й.

`Пример:`

        4I4O, ELA V 4 4ASA. -> Chicho, ela v 4 chasa. (около третата 4-ка няма букви, затова тя си остава цифра)

`Пример:` 

        Mom4e, ela VEDNAGA! -> Momche, ela VEDNAGA! (не всички букви са главни, затова не ги променяме)

## Задача 4
Да се напише рекурсивна функция, която по даден целочислен масив връща указател към най-големия негов елемент, който е по-голям с 2 от елемента, който стои вдясно от него. Ако няма такъв елемент, функцията да връща NULL (или nullptr).

`Пример:` 

        9 3 7 5 8 -> указател към 7.
        
`Пример:` 

        2 6 3 -> NULL/nullptr.

**Нерекурсивни решения няма да се приемат.**
 
# Вариант 3

## Задача 1
а) Да се напише функция, която проверява дали дадено цяло число е точен куб.

б) Да се напише функция, която по дадена квадратна целочислена матрица с 4 реда и 4 стълба връща масив, съдържащ всички числа от матрицата, които се намират под главния диагонал и са точни кубове.

## Задача 2
Сашето и Ванката са тайни агенти на ФБР. След дълго служене им остава една последна задача - да открият и заличат най-опасните престъпници в света. Началниците им са им дали списък с детайлно описани местоположенията на всеки един от нарушители на закона. Тъй като всеки един от престъпниците е завършил специалност "Информационни системи" някъде из най-елитните университети по света, има способностите да проследява и извлича съобщения от какъвто и да е вид, списъкът е пратен на нашите спасители в кодиран вариант.
Помогнете на Сашето и Ванката да декодират съобщението като напишете функция, която изтрива даден подниз в друг низ и връща указател към първата позиция, от която е изтривано (или NULL/nullptr, ако поднизът не се съдържа).

`Пример:`

    Низ: James BoAskdianan Nlsloeurchier 5
    Подниз: Askdianan Nlsloe
    Низ след премахването на подниза: James Bourchier 5
    Върнатият указател трябва да сочи буквата “u”.

## Задача 3
Да се напише рекурсивна функция, която проверява дали четните цифри на дадено естествено число образуват строго нарастваща редица (напр. 73524187 - четните цифри са 2, 4 и 8, другите не ни интересуват).
Нерекурсивни решения на задача 3 не се приемат.



# Вариант 4

## Задача 1
а) Да се напише функция, която проверява дали дадено цяло число e точен квадрат.

б) Да се напише функция, която по дадена квадратна матрица 5x5 връща масив, съдържащ всички числа от матрицата, чиито сбор на индексите e точен квадрат и е над страничния диагонал (0 е точен квадрат).

## Задача 2
Джъстин Бийбър работи по хита на 2017 г., а може би и на всички времена! Композиторът на песента вече е измислил музиката и я е пратил на световноизвестния певец, но текстът се пази в дълбока тайна!
Бивш студент от ФМИ, специалност Компютърни науки, е измислил перфектния начин да прати на тийн-идола текста на песента. Естествено, като програмист от най-високо ниво, той е направил начин да кодира всичко така, че ако думите попаднат в чужди ръце (Мадона, Слави Трифонов, Еминем), да няма никакъв начин да бъдат разгадани.
Помогнете на Джъстин да декодира текста като напишете функция, която приема за аргументи низ, естествено число n и символ, изтрива първите n срещания на въпросния символ и връща указател към последната изтрита позиция от низа.

`Пример:`

    Низ: Iqqq waqnqna makqqe a sonqqg witqqh Kanye.qqI wanqqt to qqbe qqon top of the world ay. Iq'qqm sqiqcqk aqnd tqireqd of lqiqviqng wqith nqo moneqqy.qqqIqqq jqusqt waqnt to bqe recqogqniqzed as somebody.
    Число: 47
    Символ: q
    Низ след премахването на q:
    I wanna make a song with Kanye.I want to be on top of the world ay. I'm sick and tired of living with no money.I just want to be recognized as somebody.

## Задача 3
Да се напише рекурсивна функция, която проверява дали нечетните цифри на дадено естествено число образуват строго намаляваща редица (напр. 24763810 - нечетните цифри са 7, 3 и 1, другите не ни интересуват).

**Нерекурсивни решения на задача 3 не се приемат.**

