# Домашна работа 1

## Задача 1

Началникът на КАТ се е обърнал към вас за помощ да напишете нова програма за регистрация на превозни средства, защото старата е прекалено бавна - при опит за заявка на средната възраст на автомобилите регистрирани за последните 6 месеца сървърите падат :( , явно програмистите, които подържат Търговския регистър се подвизават и другаде.
Той има следните изисквания към вашата програма:
* Да се въвежда цвят на автомобила, година на производство, мощност, цена на автомобила, възраст на собственика и опционално марка и модел
* На базата на въведените данни да се пресметне цената на местен данък и гражданска отговорност
* Трябва да генерира номер в следния формат 'X(X)NNNNYY', където:
```
    * X(X) - е буквеният областен код
    * NNNN - е поредният номер на регистрацията
    * YY   - e серията на номера
Забележка:
  Кодът на областта е винаги еднакъв за всеки номер (избран от вас), другите компоненти трябва да се изгенерират на случаен принцип (внимавайте с допустимите стойности)
```
* Да се изведат на екрана всичките данни, форматирани по образец (избран от вас, наподобяващ [голям талон на МПС](https://github.com/gaper94/UP_IS_2018/blob/master/Homeworks/01/2-blured.jpg))

Само в КАТ София се регистрират днвено по над 600 автомобила, за това грешки при въвеждането на данни трябва да бъдат сведени до минимум.

За всяко едно превозно средство трябва да може да се пресметне колко струва
неговата гражднаска отговорност, използвайки следната формула:

**(50лв. + такса_спрямо_възрастта_на_собственика) * коефицент_спрямо_областна_регистрация**

```
Такса: 
  20г. - 30г. : 40лв.
  30г. - 45г. : 30лв.
  45г. -      : 20лв.

Пример:
  Aвтомобил  с регистрация А3243CE и възраст на собственика 21г.
  Коефицентът за област Бургас е 1.2;
  Такса спрямо възрастта на собственика - 40 лв.
    (50 + 40) * 1.2  = 108 лв.
Забележка:
  коефицент_спрямо_областна_регистрация е избранно от вас число
```

За всяко едно превозно средство(с изключение на ремаркето) трябва да може се пресметне
цената на местния данък, използвайки следната формула:

   **(начална_такса + брой_конски_сили) * коефицент_спрямо_областна_регистрация**
```  
Начална такса:
  Превозно средство с мощност под 101 конски сили - 10 лв.
  Превозно средство с мощност над 101 конски сили - 100 лв.

Пример:
  Автмобил с регистрация ЕВ1234АА с мощност 60 кс.:
  Коефицентът за област Габрово е 0.6;
    Началната такса - 10 лв;
      +
    Брой конски сили - 60 лв;
    
    (10 + 60) * 0.6 = 42 лв.
      
Забележка:
  коефицент_спрямо_областна_регистрация е избранно от вас число
```
